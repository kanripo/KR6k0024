#-*- mode: mandoku-view; -*-
#+DATE: 2015-08-30 20:41:42.675046
#+TITLE: 根本說一切有部苾芻尼毘奈耶
#+PROPERTY: CBETA_ID T23n1443
#+PROPERTY: ID KR6k0024
#+PROPERTY: SOURCE Taisho Tripitaka Vol. 23, No. 1443
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0024_T_007-0940c> ¶¶¶¶¶¶¶¶¶
#+PROPERTY: JUAN 7
¶
《根本說一切有部苾芻尼毘奈耶》¶
卷第七¶
¶
三藏法師義淨奉　制譯¶

污家學處第十九¶

爾時簿伽梵。在室羅伐城。時枳吒山有十二¶
眾苾芻尼。謂難陀。鄔波難陀。吐羅難陀。珠髻¶
難陀。底沙底沙。蜜怛羅底沙。波離多底沙。¶
洛綺多。跋陀羅。蘇跋陀羅。孫陀羅。逝延多。¶
斯等皆為污家惡法。與諸男子共為戲笑。歡¶
言交涉作掉舉事。身相打觸同一床座。同盤¶
而食同觴飲酒。採花摘果隨情所好。歌舞¶
作樂粧粉嚴身。放逸掉舉倒身反躑。狀若魚¶
翻。或作馬鳴。或為牛吼。口中更出種種音聲。¶
鳥雀共鬪及男女相擒。如是戲弄作諸非法。¶
由是因緣。於枳吒山聚落惡名流布。所有諸¶
尼欲來此者。聞斯穢響皆不復來。諸舊住人¶
並皆四散。時有眾多苾芻尼。遊行至此。於日¶
初分執持衣鉢入聚落行乞食。空鉢而還一
<pb:KR6k0024_T_007-0941a>¶
無所獲。諸尼便念。此大眾聚落人民熾盛安¶
隱豐樂。諸乞求者咸得充軀。因何我等一無¶
所獲。豈非尼眾先於此住作諸非法。為污家¶
行作不軌事身相觸近。遂令人眾生不信心¶
耶。時聚落中諸長者等。因有籌議同聚一處。¶
中有鄔波索迦。名嗢路迦。見諸乞食尼空鉢¶
而入還空鉢出。見已在一邊立。問諸尼曰。何¶
故空歸。諸尼即便具說其事。鄔波索迦曰。若¶
爾仁等可往室羅伐城宜以此事白世尊知。哀¶
愍我等故。諸苾芻尼默受其語。時鄔波索迦¶
禮諸尼足。白言聖者。今日慈愍於我宅中為¶
受微供。尼眾為受。既至宅所。以上妙食手自¶
持奉皆令飽足。嚼齒木澡漱已屏除鉢器。施¶
主取席上坐前坐。尼為說法示教利喜從座¶
而去。時諸尼眾於憍薩羅。人間遊行。漸至室¶
羅伐城。時彼尼眾見客尼來。即為解勞。共相¶
問訊得安樂不。諸尼以緣悉皆具報。諸尼聞¶
已告諸苾芻。苾芻白佛。佛告大世主曰。喬答¶
彌。頗能與五百上座苾芻尼往枳吒山為十¶
二眾尼作驅遣羯磨不。答言大德。我實能去。¶
佛言。喬答彌。有五因緣作驅遣羯磨。非法非¶
律尼眾得越法罪。云何為五。謂一不詰問。二¶
不令憶念。三不審其事。四彼不自言。五人不¶
現前。雖實犯罪應合責心令其說悔。已說之¶
罪更令重說。是謂五種非法驅遣眾得越法¶
罪。復有五緣作驅遣羯磨。如法如律眾無¶
越法。翻上應知。欲至彼山。可於路次一處而¶
住。應差詰問苾芻尼。若無五法即不應差。設¶
差應捨。云何為五。有愛恚怖癡。於詰不詰不
<pb:KR6k0024_T_007-0941b>¶
能解了。若有五法合差不應捨棄。云何為五。¶
反上應知。如是應差。如常集僧已。應先問¶
彼。汝某甲苾芻尼。能往枳吒山詰問十二眾¶
苾芻尼行非法不。彼尼答我能。次令苾芻尼¶
作白羯磨。大德尼僧伽聽。此某甲苾芻尼。樂¶
欲往彼枳吒山詰問十二眾污家苾芻尼。若¶
尼僧伽時至聽者。僧伽應許。僧伽今差某甲¶
苾芻尼為詰問人。往枳吒山詰問十二眾污¶
家苾芻尼。白如是。羯磨准白應作。¶

次當往至枳吒山城敷座席鳴犍稚。若彼聞¶
聲來集者善。如不來者即應為作驅遣羯磨¶
若來應告元由。汝等共作如是種種非法不¶
清淨事。若臣其罪。應告彼言。由此因緣故¶
來為汝作驅遣羯磨。時十二眾聞大世主欲¶
為我等作驅遣事。是時跋陀羅蘇跋陀羅孫¶
陀羅逝延多。作如是念。若餘十二眾由其惡¶
行毀壞正法。我等同爾。今大世主為彼諸人¶
作驅遣羯磨者。亦為我等作驅遣事。便持衣¶
鉢出城西門。漸漸遊行至室羅伐。所犯之罪。¶
可說悔者如法對說。可責心者依法責除。與¶
清淨尼共為受用。其大世主與五百人城東¶
門入。至所住處敷座席鳴犍稚。餘十二眾¶
聞皆來集。其詰問尼問十二眾曰。今由汝等¶
行其惡行毀壞正法。是事實不。答言實爾。時¶
詰問尼知眾集已。作白羯磨。¶

大德尼僧伽聽。此難陀鄔波難陀吐羅難陀¶
珠髻難陀苾芻尼。作污家行。此等諸尼作諸¶
惡行毀壞正法。若苾芻尼僧伽時至聽者。苾¶
芻尼僧伽應許難陀等苾芻尼作污家行無棄
<pb:KR6k0024_T_007-0941c>¶
捨心。僧伽今為作驅遣羯磨。白如是。(羯磨准白)時¶
有嗢路迦鄔波索迦。見是事已。往詣大世主¶
喬答彌處。頂禮足已在一面坐。時大世主喬¶
答彌。為嗢路迦鄔波索迦說法。示教利喜。勸¶
令修善發歡喜心。告言。彼污家惡行苾芻尼¶
已驅遣訖。時嗢路迦鄔波索迦白大世主喬答¶
彌。願哀愍我。明日就家為受微供。喬答彌默¶
然受請。時嗢路迦鄔波索迦既見受已。即於¶
其夜備辦飲食。明日清旦令使往請。喬答彌。¶
飲食已辦幸願知時。喬答彌與諸尼眾。執持¶
衣鉢往嗢路迦鄔波索迦宅。苾芻尼眾就座¶
而坐。鄔波索迦持淨飯食。依次行與令眾飽¶
滿。洗手齒木漱口已。時鄔波索迦於大世¶
主喬答彌前。卑座聽法。示教利喜從座起去。¶
時大世主喬答彌。遊行人間至室羅伐城。置¶
衣鉢洗足已。往詣佛所頂禮佛足在一面住。¶
白佛言。我為難陀鄔波難陀等苾芻尼作污¶
家惡行。驅遣羯磨法訖。白佛已禮足而去。¶

時難陀鄔波難陀等苾芻尼。共相謂言若人¶
墮地還依地起。我等共往室羅伐城。於佛及¶
大世主喬答彌苾芻尼眾所。求哀懺謝。即漸¶
行至室羅伐城。時喬答彌。聞難陀鄔波難陀¶
苾芻尼等來至此城。時大世主喬答彌。共五百¶
尼眾往詣佛所。頂禮佛足在一面坐。時大世¶
主喬答彌白佛言。世尊。我聞難陀鄔波難陀¶
苾芻尼等今來至此。若相見者如何逢迎。佛¶
言。若見彼時不須共語。若尊老者亦莫禮拜。¶
少者來拜莫言無病。若求居止當與邊房。若¶
覓床席臥具與故破物。若言我是尊老何為
<pb:KR6k0024_T_007-0942a>¶
與我故破之物。即可語言。汝是癡老。為佛大¶
慈與汝等此物。時大世主喬答彌聞佛說已。¶
禮佛而去。¶

時給孤長者詣世尊所。頂禮佛足退坐一面。¶
合掌白佛言。大德世尊。我聞難陀鄔波難陀苾¶
芻尼等來至此城行污家惡法。我今云何。佛¶
言。不應敬禮問訊。然須施食。時難陀鄔波難¶
陀尼。詣大世主及諸耆宿尼所頂禮問訊。皆¶
不報言無病安樂。年少諸尼不申敬禮。從索¶
臥具皆得故破之物。求居止處得下惡房。便¶
作是語。我等尊老何因與惡物。時大世主¶
方便告言。汝等實是癡老。大師悲愍令與汝¶
等故破之物不生歡喜。時難陀鄔波難陀尼¶
等。作如是議。我等所為言語意趣。彼跋陀羅¶
孫陀羅逝延多等。與我相似事無有別。我今¶
宜往共彼籌量。既至彼已。時跋陀羅等見彼¶
尼來。皆不共語歡懷問訊。彼既見已。報言。理¶
合諸老宿尼不共我語。仁等先時所有行跡¶
語言。與我相似。何因亦復不見逢迎。諸尼答¶
曰。我等所有行跡語言。誠先不異。然我於犯。¶
應說悔者已為說悔。應責心者我已責除。無¶
犯清淨。是故我等不能與汝惡行破戒之人¶
共為受用。如持戒者。聞是告已便作是語。彼¶
諸尼眾有愛恚怖癡。有如是同罪。¶

苾芻尼。有驅者有不驅者。即以此緣。尼白苾¶
芻。苾芻白佛。佛告諸苾芻尼。汝等應可屏諫¶
難陀鄔波難陀等苾芻尼。廣說乃至作白四¶
驅擯羯磨。堅執不捨。云此真實餘皆虛妄。復¶
以此緣。尼白苾芻。苾芻白佛。佛以此緣。同前
<pb:KR6k0024_T_007-0942b>¶
集尼問實訶責。乃至制學應如是說。若復苾¶
芻尼。於村落城邑住。污他家行惡行。污他家¶
亦眾見聞知。行惡行亦眾見聞知。諸苾芻尼。¶
應語彼苾芻尼言。具壽。汝等污他家行惡行。¶
污他家亦眾見聞知。行惡行亦眾見聞知。汝¶
等可去不應住此。彼苾芻尼。語諸苾芻尼言。¶
大德。有愛恚怖癡。有如是同罪苾芻尼。有驅¶
者有不驅者。時諸苾芻尼。語彼苾芻尼言。具¶
壽。莫作是語。諸大德。有愛恚怖癡。有如是同¶
罪苾芻尼。有驅者有不驅者。何以故。諸苾芻¶
尼無愛恚怖癡。汝等污他家行惡行。污他家¶
亦眾見聞知。行惡行亦眾見聞知。具壽。汝等¶
應捨愛恚等言。諸苾芻尼如是諫時捨者善。¶
若不捨者。應可再三慇懃正諫。隨教應詰令¶
捨是事。捨者善。若不捨者僧伽伐尸沙。¶

尼者。謂是難陀鄔波難陀等尼。或復餘尼。乃¶
至三人或多人。於聚落中者。謂枳吒山。污他¶
家者。有二因緣而污他家。云何為二。一謂共¶
住。二謂受用。何謂共住。謂與男子同一床坐¶
同一盤食同觴飲酒歡娛戲笑。何謂受用。樹¶
葉花果及齒木等。行惡行者。謂行麁重罪惡¶
之法。家者。婆羅門居士等舍。見謂眼識。聞¶
謂耳識。知謂餘識。諸苾芻尼者。謂此法中尼。¶
應語彼苾芻尼者。謂別諫言詞。如前廣說若¶
別諫時捨者善。若不捨者。苾芻尼應再三諫¶
以白四法。皆如上說此中犯相其事云何。苾¶
芻尼知彼如法為作驅擯羯磨。而後說言有¶
愛恚等。皆得惡作。苾芻尼別諫時若捨者善。¶
若不捨者得窣吐羅底也。餘並同前破僧處
<pb:KR6k0024_T_007-0942c>¶
說。¶

惡性違諫學處第二十¶

緣處同前。時底沙洛綺多苾芻尼。有其過惡。¶
諸尼詰念令其改悔利益而住。語言。姊妹有¶
過。可如法發露勿作覆藏。若發露者得安樂¶
住。時底沙尼語諸尼曰。汝等種種家族。廣說¶
如餘。莫向我說少許若好若惡。我亦不向諸¶
大德說若好若惡。諸大德止。莫勸我莫論說¶
我。即以此緣。尼白苾芻。苾芻白佛。佛告諸苾¶
芻尼。汝等應可與彼屏諫。廣說乃至作白四¶
羯磨。堅執不捨。云此法實餘皆虛妄。復以此¶
緣。尼白苾芻。苾芻白佛。佛緣此事。同前集尼¶
問實訶責。乃至制學應如是說。若復苾芻尼¶
惡性不受人語。諸苾芻尼於佛所說戒經中。¶
如法如律勸誨之時。不受諫語言。諸大德莫¶
向我說少許若好若惡。我亦不向諸大德說¶
若好若惡。諸大德止。莫勸我莫論說我。諸苾¶
芻尼。語是苾芻尼言。具壽。汝等莫不受諫語。¶
諸苾芻尼於佛所說戒經中。如法如律如勸誨¶
之時。應受諫語。具壽。如法諫諸苾芻尼。諸苾¶
芻尼亦如法諫。具壽。如是如來應正等覺佛¶
聲聞眾便得增長共相諫誨。具壽。汝等應捨¶
此事。諸苾芻尼如是諫時捨者善。若不捨者。¶
應可再三慇懃正諫。隨教應詰令捨是事。捨¶
者善。若不捨者僧伽伐尸沙。¶

尼者。謂底沙苾芻尼。或復餘尼。惡性不受人¶
語者。若善苾芻尼以隨順言。不違正理。正勸¶
諫時。自用己情不相領納。諸苾芻尼者。謂此¶
法中尼。於佛所說戒經中者。佛謂大師。於戒
<pb:KR6k0024_T_007-0943a>¶
經中。說八波羅市迦法。二十僧伽伐尸沙法。¶
三十三泥薩祇波逸底迦法。一百八十波逸¶
底迦法。十一波羅底提舍尼法眾多學法。七¶
滅諍法。經者是佛所說或弟子說與理相應。¶
是略詮義。依如是等法律勸諫之時。不受他¶
語自守惡性。堅執而住。諸大德莫向我說若¶
好若惡等者。謂好事不須勸惡事勿相遮。此¶
等皆是別諫之詞。大德止者。更重慇懃彰不¶
受語。乃至三諫。廣說如前。此中犯相其事云¶
何。知諸苾芻尼如法諫時。得罪輕重亦如前¶
說。若得羯磨已。所有行法應可順行。云何行¶
法。所謂不應與他出家近圓及為依止。不畜¶
求寂女。不應差往苾芻處而請教授。設先被¶
差亦不應去。有犯苾芻尼不應詰問。羯磨等¶
事亦不應呵。若有二十法者。所有羯磨不應¶
為解及出罪。何謂二十。謂眾所不現恭敬。身¶
不輕利故。或於眾處不生卑下。不蠲傲慢故。¶
或於出離不肯隨從。不從治法故。或於眾邊¶
不行恭敬。乖敬法故。或於界中不求解放。於¶
罪無悔故。或仗王家及斷事官。或依外道及¶
以別人不依於眾。著俗人衣及外道服。承事¶
外道作不應行。苾芻尼學處而不修習。或罵¶
苾芻尼。或時瞋恚。或復呵叱。或令眾失利。¶
或不欲同住。若有此二十法不應與解。¶

諸大德。我已說二十僧伽伐尸沙法。十二初¶
犯八至三諫。若苾芻尼隨一一犯故覆藏者。¶
二部僧伽應與作半月行摩那[卑*也]。行摩那[卑*也]¶
竟餘有出罪。若稱可二部僧伽意者。二部僧¶
伽各二十眾。當於四十眾中出是苾芻尼罪。
<pb:KR6k0024_T_007-0943b>¶
若少一人不滿四十眾。是苾芻尼罪不得除。¶
二部僧伽得罪。此是出罪法。今問。諸大德。是¶
中清淨不(如是三說)。¶

諸大德。是中清淨。默然故。我今如是持。¶

第三部三十三捨墮事¶

諸大德此三十三尼薩祇波逸底迦法。半月¶
半月戒經中說(尼無二不定)。¶

初攝頌曰。¶

#+BEGIN_VERSE
「　持離畜浣衣
　取衣乞過受¶
　同價及別主
　遣使送衣直
#+END_VERSE
」¶

有長者不分別學處第一¶

緣在室羅伐城。時諸苾芻多畜長衣。每於嚼¶
齒木時。洗濯手足禮拜二師及禮世尊。掃灑¶
寺宇或塗牛糞。或入村乞食。或噉飲食受教¶
聽法。於此等時各別著衣。舒張卷揲多有營¶
務。廢修善品讀誦思惟。時諸少欲苾芻見共¶
嫌恥。云何苾芻多畜長衣廢修正業。諸苾芻¶
以緣白佛。佛集二眾廣說如前。問知實已種¶
種訶責。多欲不足難養難滿。讚歎少欲知足¶
易養易滿。知量而受修杜多行。告諸苾芻曰。¶
廣說乃至我觀十利為二部弟子制其學處。¶
應如是說。¶

若復苾芻尼。作衣已竟。羯恥那衣復出。得長¶
衣分別應畜。若過畜者尼薩祇波逸底迦。¶

爾時世尊。為諸聲聞弟子制學處已。時有長¶
者施衣具。如苾芻律。乃至前是創制今更隨¶
開。應如是說。¶

若復苾芻尼。作衣已竟。羯恥那衣復出。得長¶
衣齊十日。不分別應畜。若過畜者。泥薩祇波
<pb:KR6k0024_T_007-0943c>¶
逸底迦。¶

若復苾芻尼者。謂此法中尼。作衣已竟羯恥¶
那衣復出者。有作衣竟非出羯恥那衣。有出¶
羯恥那衣非作衣竟。有出羯恥那衣作衣亦¶
竟。有非作衣竟非出羯恥那衣。初句者若苾¶
芻尼。浣染縫刺作衣已竟。然僧伽未出羯恥¶
那衣。第二句者。若苾芻尼作衣未竟。僧伽已¶
出羯恥那衣。第三句者。若苾芻尼作衣已了。¶
僧伽復出羯恥那衣。第四句者。若苾芻尼作¶
衣未竟。羯恥那衣未出。言得長衣齊十日者。¶
謂是十夜。長衣者。謂守持衣外別有餘衣。作¶
分別法應畜。若過畜者尼薩祇波逸底迦者。¶
此物應捨其罪當說。波逸底迦者。謂是燒煮¶
墮落義。謂犯罪者。墮在地獄傍生餓鬼惡道¶
之中。受燒煮苦。又犯此罪若不慇懃說除。便¶
能障礙所有善法。故名波逸底迦。此中犯相¶
其事云何。若苾芻尼月一日得衣。於十日內¶
應持應捨應作法若與他。若不持捨不作法¶
不與他。至十一日明相出時。尼薩耆波逸¶
底迦。¶

若苾芻尼一日得衣。二日不得衣。乃至十日¶
得衣。不為持等至十一日明相出。九日中所¶
得衣皆犯捨墮。如是乃至八日等所得衣。作¶
句日數多少准事應知。¶

若苾芻尼一日得衣二日得衣。彼苾芻尼於¶
十日內。前所得衣應持。後所得衣應捨等。¶
可翻此。若不作法至十一日明相出時。二¶
日中所得衣。皆尼薩祇波逸底迦。如是乃至¶
三日等得衣。准事應知。若苾芻尼一日得五
<pb:KR6k0024_T_007-0944a>¶
衣。乃至二日等得衣。應同前作。法若不作法¶
至十一日。明相出時皆尼薩祇波逸底迦。¶

若苾芻尼一日得眾多衣。若前若後應持一¶
衣。餘皆作法。若不作法至十一日明相出時。¶
皆泥薩祇波逸底迦。若苾芻尼一日得眾多¶
衣。二日已去亦得眾多衣。作法同前。若不作¶
法至十一日明相出時。得罪同前。此等皆是¶
由前染後相續生過故。若苾芻尼犯泥薩祇¶
衣。此衣不捨不經宿其罪不說悔。若得餘衣¶
皆犯捨墮。若苾芻尼其尼薩祇衣。雖捨而不¶
經宿罪不說悔。餘所得衣並犯捨墮。若捨衣¶
經宿而罪不說悔。得所餘衣並犯捨墮。由前¶
染故。若苾芻尼畜長衣已犯捨墮。不為三事。¶
凡所得衣。若鉢鉢絡水羅腰絛。乃至隨有所¶
得沙門女資具養命之緣。並尼薩祇波逸底¶
迦。由前染故。若捨衣經宿其罪說悔得所餘¶
衣。並皆無犯。¶

離五衣學處第二¶

緣處同前。時諸苾芻多畜三衣。隨安居處所¶
得衣財。浣染剌已內衣帒中。繫縛使牢寄主¶
人。苾芻著上下二衣遊行人間。既去之後主¶
人為彼藏舉曝曬開張。多有作務。遂廢讀誦¶
攝念思惟。省事苾芻便生嫌賤。咸作是語。如¶
何苾芻多畜長衣妨他正業時諸苾芻以事白¶
佛。佛以此緣。同前集眾問實訶責。廣說乃至¶
制其學處。應如是說。¶

若復苾芻尼作衣已竟。羯恥耶衣復出。於五¶
衣中離一一衣。界外宿下至一夜。尼薩祇波¶
逸底迦。
<pb:KR6k0024_T_007-0944b>¶

如是世尊為諸聲聞弟子制學處已。時大迦¶
攝波衣重如苾芻律。乃至前是創制今更隨¶
開。應如是說。¶

若復苾芻尼作衣已竟。羯恥那衣復出。於五¶
衣中離一一衣。界外宿下至一夜。除眾作法。¶
尼薩祇波逸底迦。¶

衣已竟羯恥那衣復出。有四句差別如前。離¶
一一衣者。於僧伽胝嗢呾羅僧伽安嗢婆娑¶
俱蘇落迦僧脚崎五衣之中。離一一衣異界¶
而宿。乃至明相出。除僧伽羯磨。尼薩祇波¶
逸底伽。此犯捨物同前作法。此中犯相其事¶
云何。¶

攝頌曰。¶

#+BEGIN_VERSE
「　一二多舍村
　牆籬塹圍繞¶
　家樂外道舍
　店鋪及樓場¶
　堂車船林樹
　皆有四不同¶
　於四威儀中
　彼衣應善識
#+END_VERSE
」¶

有一舍村二舍村多舍村。牆圍村籬圍村塹¶
圍村。一村有一勢分有多勢分。多村有一勢¶
分有多勢分。一家有一勢分有多勢分。多家¶
有一勢分有多勢分。如是應知。若伎樂家外¶
道家。若鋪店樓及場堂車舡林樹。皆有一多¶
勢分四種不同。¶

云何一舍村。謂山野人同居一舍。此齊幾何¶
是其勢分。謂盡舍內外有一尋。又復齊其舂¶
擣炒磨飡噉飲食聚會之處。亦名勢分。若苾¶
芻尼。衣在舍中身居勢分。或衣居勢分身在¶
舍中。明相出時此無有犯。若置衣舍內及勢¶
分中。身居異處。便得捨墮。一舍既爾二舍亦
<pb:KR6k0024_T_007-0944c>¶
然。¶

云何多舍村。謂村內人家門無次第撩亂而住。¶
此齊幾何名為勢分。為異為同。答此村無勢¶
分亦無共處。離衣分齊據家為准。云何牆圍¶
村。謂村四面以牆圍繞。此齊幾何名為勢分。¶
謂盡牆內外有一尋。又復齊其雞飛墮處。又¶
齊懷慚愧人便利之處。是其勢分。餘如前說。¶

云何籬圍村。謂村四面以籬圍繞。此齊幾何¶
名為勢分。謂盡籬內外有一尋。又復齊其牛¶
羊足塵所及之處。又齊六牛竹車迴轉之處。¶
是其勢分。¶

云何塹圍村。謂村四面以塹圍繞。此齊幾何¶
名為勢分。謂盡塹內外有一尋。又復齊其十¶
二肘梯所及之處。又齊棄糞掃時麁大塼石¶
所及之處。是其勢分。云何一村有一勢分。謂¶
於此村有一園林一神廟眾集之處。是謂一¶
村有一勢分。此齊幾何名為勢分。謂盡園林¶
外有一尋。又復齊其舂擣炒磨飡噉飲食聚¶
會之處。是其勢分。云何一村有多勢分。謂於¶
此村有多園林多神廟眾集之處。是謂一村¶
有多勢分。此齊幾何名為勢分。為異為同。答¶
此無勢分但齊室中。云何多村有一勢分。謂¶
此多村有一園林一神廟眾集之處。是謂多¶
村有一勢分。此齊幾何名為勢分。村中並是¶
外各一尋。又復齊其舂擣炒磨飡噉飲食聚¶
會之處。亦名勢分。云何多村有多勢分。謂此¶
多村有多園林多神廟眾集之處。是謂多村¶
有多勢分。此齊幾何名為勢分。為異為同。答¶
此無勢分。餘並如前。云何一家有一勢分。謂
<pb:KR6k0024_T_007-0945a>¶
此家中唯一家長兄弟姊妹。是謂一家有一¶
勢分。事並同前。一舍村說。云何一家有多勢¶
分。謂此家中有多家長等分別。是謂一家有¶
多勢分。此齊幾何名為勢分。謂齊門來更無¶
勢分。云何多家有一勢分。謂諸家中唯一家¶
長兄弟不分。是謂多家有一勢分。云何多家¶
有多勢分。謂此諸家有多家長兄弟分別。此¶
齊幾何名為勢分。此無勢分。餘並同前。云何¶
一伎樂家有一勢分。宅中總是外有一尋。又¶
復齊其安置竿鼓瑟琶簫笛料理供具聚會¶
飲食處來。亦是勢分云何一伎樂家有多勢¶
分。謂此家中有多家長兄弟分別。是謂一家¶
有多勢分。此齊幾何名為勢分。何共何別。別¶
謂據彼兄弟所居分齊。共謂安置幡竿處來。¶
云何多伎樂家有一勢分。謂此諸家唯一家¶
長兄弟不分。是謂多家有一勢分。此齊幾何¶
名為勢分。宅中總是外有一尋。又復齊其安¶
置竿等。並名勢分。云何多伎樂有多勢分。謂¶
此。諸家有多家長兄弟分別。此齊幾何名為¶
勢分。何共何別。答此無勢分。云何一外道家¶
有一勢分。謂此家中同一見解無別意趣。此¶
之勢分。宅中總是外有一尋。又齊曬曝牛糞¶
安置柴薪皮服君持祠祀篦杓火鑪呪祭舂¶
擣飲食聚會處來。云何一外道家有多勢分。¶
謂此家中有多見解意趣不同。此之勢分何¶
共何別。謂齊天祀。云何多外道家有一勢¶
分。謂諸家中同一見解無別意趣。此之勢分。¶
宅中總是外有一尋。又齊曬曝牛糞等處。¶
云何多外道家有多勢分。謂此諸家有多見
<pb:KR6k0024_T_007-0945b>¶
解意趣不同。此之勢分何共何別。此無勢¶
。云何一鋪有一勢分。謂此鋪中有一家長¶
兄弟不分。此之勢分。中間總是外有一尋。¶
又齊安置貨物計料量度交易之處。云何¶
一鋪有多勢分。謂此鋪中有多家長兄弟分¶
別。此之勢分何共何別。謂交易坐床。云何多¶
鋪有一勢分。謂此諸鋪唯一家長兄弟不分。¶
此之勢分。中間總是外有一尋。又齊安置貨¶
物等處。云何多鋪有多勢分。謂此諸鋪有多¶
家長或兄弟分別。此齊幾何是其勢分。何共¶
何別。此無勢分。云何一店有一勢分。謂此店¶
中有一家長兄弟不分。此之勢分。中間總是¶
外有一尋。又齊安置小麥大麥油麻小豆粟¶
米粳米劫貝絲綿衣裳等物計料量度交易¶
之處。云何一店有多勢分。謂此店中有多店¶
主或兄弟分別。此齊幾何是其勢分。何共何¶
別。謂著物板處。云何多店有一勢分。謂此諸¶
店唯一店主兄弟不分。此之勢分。中間總是¶
外有一尋。又齊安置麥豆等物。云何多店有¶
多勢分。謂此諸店有多店主或兄弟分別。此¶
齊幾何是其勢分。何共何別。答此無勢分。云¶
何一樓有一勢分。謂此樓中有一樓主兄弟¶
不分。此之勢分。中間總是外有一尋。又齊聚¶
會飲食處來。云何一樓有多勢分。謂此樓中¶
有多樓主或兄弟分別。此齊幾何是其勢分。¶
何共何別。謂安置梯處。¶

云何多樓有一勢分。謂此諸樓有一樓主兄¶
弟不分。此之勢分。中間總是外有一尋。此齊¶
幾何是其勢分。何共何別。謂安置梯處。云何
<pb:KR6k0024_T_007-0945c>¶
多樓有多勢分。謂此諸樓有多樓主或兄弟¶
分別。此齊幾何是其勢分。何共何別。答此無¶
勢分。云何一場有一勢分。謂此場中有一場¶
主兄弟不分。此之勢分。中間總是外有一尋。¶
安置穀麥筐升之處。云何一場有多勢分。謂¶
此場中有多場主或兄弟分別。此齊幾何是¶
其勢分。何共何別。謂場界畔。云何多場有一¶
勢分。謂此諸場有一場主兄弟不分。此之勢¶
分。中間總是外有一尋。安置穀麥之處。云何¶
多場有多勢分。謂此諸場有多場主或兄弟¶
分別。此齊幾何是其勢分。何共何別。答此無¶
勢分。云何一堂有一勢分。謂此堂中有一堂¶
主兄弟不分。此之勢分。中間總是外有一尋。¶
謂繫牛馬處。剉草棄糞所及之處。云何一堂¶
有多勢分。謂此堂中有多堂主或兄弟分別。¶
此齊幾何是其勢分。謂到門內。云何多堂有¶
一勢分。謂此諸堂有一堂主兄弟不分。此之¶
勢分。中間總是外有一尋。繫牛馬剉草棄糞¶
所及之處。云何多堂有多勢分。謂此諸堂有¶
多堂主或兄弟分別。此齊幾何是其勢分。何¶
共何別。答此無勢分。云何一車有一勢分。謂¶
此一車有一車主兄弟不分。此之勢分。謂駕¶
車行住中間。總是外有一尋飡噉飲食繫牛¶
剉草棄糞及處。云何一車有多勢分。謂此一¶
車有多車主或兄弟分。別此齊幾何是其勢¶
分。謂齊車軛。何共何別。共為軾處。云何多¶
車有一勢分。謂此諸車有一車主兄弟不分。¶
此之勢分。謂駕車行處。云何多車有多勢分。¶
謂此諸車有多車主或兄弟分別。此齊幾何
<pb:KR6k0024_T_007-0946a>¶
是其勢分。何共何別。答此無勢分。云何一舡¶
有一勢分。謂此一舡有一舡主兄弟不分。此¶
之勢分。謂舡行住。中間總是外一尋。謂¶
繫船處飡噉食處。云何一舡有多勢分。謂此¶
一舡有多舡主或兄弟分別。此齊幾何是其¶
勢分。謂齊舡邊。云何多舡有一勢分。謂此諸¶
舡有一舡主兄弟不分。此之勢分。謂舡行¶
住。¶

云何多舡有多勢分。謂此諸舡有多舡主或¶
兄弟分別。此齊幾何是其勢分。何共何別。答¶
此無勢分。云何一林有一勢分。謂此林中有¶
一林主兄弟不分。此之勢分。謂此林內中間¶
總是外有一尋。又復齊其採花之處。飡噉飲¶
食之處。云何一林有多勢分。謂此一林有多¶
林主或兄弟分別。此齊幾何是其勢分。謂齊¶
井來。云何多林有一勢分。謂此諸林有一林¶
主兄弟不分。此之勢分。中間總是外有一尋。¶
及採花處。云何多林有多勢分。謂此諸林有¶
多林主或兄弟分別。此齊幾何是其勢分。何¶
共何別。答此無勢分。云何一樹有一勢分。謂¶
枝葉交密所及之處。中間總是外有一尋。又¶
於五月日正中時樹影及處。若無風時花葉¶
果子墮落之處。天雨時水滴及處。云何¶
一樹有多勢分。謂樹枝葉踈散不交。此齊幾¶
何是其勢分。何共何別。謂是齊樹根。云何多¶
樹有一勢分。謂此諸樹枝葉相交覆所及處。¶
中間總是。云何多樹有多勢分。謂此諸樹各¶
各相離枝葉不交。此齊幾何是其勢分。何共¶
何別。此無勢分。苾芻尼。有犯無犯准上可知。
<pb:KR6k0024_T_007-0946b>¶

爾時具壽鄔波離。白佛言。世尊大德。若苾芻¶
尼行住坐臥時。齊幾許來是離衣勢分。佛言。¶
如生聞婆羅門種菴沒羅樹。相離七尋花果¶
茂盛。此七樹間有四十九尋。齊此已來。是行¶
苾芻尼不失衣分齊。過此便失。若住坐臥時¶
但一尋內。若二界中間臥時衣角不離身來。¶
是其勢分。若苾芻尼。離衣宿應為三事。犯文¶
並如前說。¶
《根本說一切有部苾芻尼毘奈耶》卷第七¶

